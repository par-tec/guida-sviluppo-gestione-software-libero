.. _a-chi-si-rivolge-questo-capitolo-2:

A chi si rivolge questo capitolo?
=================================

Questo capitolo è rivolto alle sviluppatrici e agli sviluppatori che
lavorano con il software pubblico. Si presuppone pertanto una conoscenza
di base degli strumenti di lavoro come git, linguaggi di programmazione
e strumenti di integrazione, ma non di metodologie avanzate o
collaborative, come il cosiddetto “GitFlow” o come saper gestire
progetti software pubblici.

In questa sezione, particolare attenzione sarà dedicata a come scrivere
e gestire codice in maniera sicura, considerando gli accorgimenti
necessari a separare lo strato di autenticazione ai servizi (ad es. le
credenziali di un database) dalla logica applicativa, nonché tutte le
buone pratiche. A differenza di quanto si possa credere, infatti, la
pubblicazione del codice sorgente, se eseguita in maniera corretta,
aiuta a ridurre la superficie di attacco di un possibile
malintenzionato.
